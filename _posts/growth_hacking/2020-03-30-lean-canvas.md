---
layout: post
title:  Lean Canvas (Yalın Kanvas) Nedir?
description: İş fikrinizin pratik bir şeması olarak tabir edebileceğimiz yalın kanvas nedir? nasıl oluşturulur?
date:   2020-04-13 19:31:00 +0300
category: [BLOG, GROWTH-HACKING]
tags: [GROWTH HACKING, GİRİŞİMCİLİK]
author: Kerem Yiğit
permalink: /:categories/:title
image: /growth_hacking/lean_canvas_list.jpg

---
# LEAN CANVAS (YALIN KANVAS)

<div class="tags">GROWTH HACKING, GİRİŞİMCİLİK, PROJE VE ÜRÜN YÖNEİTMİ</div>
<div class="space100"></div>

Bir iş fikriniz var ve hayata geçirmek istiyorsunuz. Kapsamlı bir iş planı çıkartacak kadar ya zamanınız yok ya da bilginiz. Ama fikrinizi anlatabileceğiniz ve önemli noktaları görmenizi sağlayacak bir plana ihtiyacınız var. İşte tam bu noktada yalın kanvas (Lean Canvas) işinizi görecektir.

![Lean Canvas (Yalın Kanvas şablonu nasıl oluşturulur?)](/img/blog/growth_hacking/lean_canvas/lean_canvas_main.jpg "Yalın Kanvas (Lean Canvas) Şablonu")

### Nedir Bu Yalın Kanvas?

Start-up'lar aşırı belirsiklik koşulları altında iş hayatlarına başlama eğilimindedirler. Bu da onların doğaları gereği çevik düşünme ve hızlı karar alabilme kabiliyetlerini tetikler. Bu pratik yaklaşımları ve ellerindeki kısıtlar, uzun ve maliyetli iş planları yerine daha basit ama tek seferde görülebilen bir iş planı oluşturma ihtiyacı doğurmuştur.

### Yalın Kanvas Neden Tercih Sebebi?

1. İş hedefinizi potansiyel müşterilerinizin etrafında ele allır
2. Uygulaması ve anlaması basittir
3. Birden fazla iş modeli hakkında plan oluşturmak çok kolaydır
4. Yatırımcılar için daha okunabilir, daha az sıkıcı olan tek sayfalık basit bir dökümandır
5. Daha kolay bir şekilde düzenli olarak güncellenebilir

Hızlı karar alabilen, yeteneklerini aksiyon almaya adayan her Start-up yalın kanvası tercih edebilir. Yalın kanvas modelinin esnekliği, ilerleyen zamanlarda müşteri geri bildirimlerine göre güncelleme olanağı sağlar. Sürekli değişen pazar ve Start-up ortamında geride kalmamak ve iş planının başarısını sağlayabilmek için bu çok önemli bir etkendir.

### Yalın Kanvas (Lean Canvas) Nasıl Oluşturulur?

<a href="/img/blog/growth_hacking/lean_canvas/lean_canvas.pdf" title="Yalın Kanvas (Lean Canvas) Template" target="_blank" class="link-img">
  ![Lean Canvas (Yalın Kanvas şablonu nasıl oluşturulur?)](/img/blog/growth_hacking/lean_canvas/lean_canvas.jpg "Yalın Kanvas (Lean Canvas) Şablonu")
  <span>Yalın Kanvas (Lean Canvas) Şablonunu Buradan İndirebilirsiniz.</span>
</a>

<div class="space50"></div>


##### 1. Problem

Problem ve Müşteri Segmenti birbirleri ile bağlıdırlar ve ayrı düşünülemezler. Bu kutucukta müşteri segmentinize ait çözmeyi planladığınız 3 adet (en fazla) problemi yazabilirsiniz.

###### Varolan Alternatifler

Hedef kitlenin belirlediğiniz problemleri çözebildikleri 3 alternatif yolu yazınız.

##### 2. Müşteri Segmenti

Problemlerini çözmeyi düşündüğünüz hedef kitlenizi yazınız.

###### Erken Benimseyenler

Hedef kitleniz arasından pazara hızlı giriş yapmanızı sağlayacak kitleyi buraya yazabilirsiniz.

##### 3. Benzersiz Değer Teklifi

Sizi rakiplerinizden bir adım öne taşıyacak, hedef kitlenizin ürününüzü tercih etmesini sağlayacağını düşündüğünüz en önemli ayırt edici ve öne çıkan özelliğinizi yazınız.

##### 4. Çözüm

Problemlere çözüm bulabilmek ve bunu doğru yöntemlerle gerçekçi bir şekilde yapabilmek ürünüzün kullanımı açısından altın bir anahtar değerinde olabilir. Yalnız dikkat edilmesi gereken nokta çözüm arayış biçiminizdir. Unutmayın insanlar problemlere farklı yöntemler ile yaklaşabilirler, o yüzden sokağa çıkın çözümü ofisinizde aramayın. Hedef kitleniz ile görüşün ve nasıl çözdüklerini inceleyin.

##### 5. Kanallar

Satış ve pazarlamanız için hizmet vereceğiniz pazara göre kendinize kanallar seçmeniz (sosyal medya, infuencer'lar, içerik pazarlaması, e-posta, tavsiye vs) yayılımcı stratejinizi oluşturmanızda daha agresif olmanızı sağlayacaktır.

##### 6. Gelir Kaynakları

İşinizi nasıl fiyatlandıracağınızı burada belirtmeniz gerekir. Ayrıca ücretsiz deneme sürümleri gibi pazarlama açısından uygulayacağınız promosyonları da buraya yazabilirsiniz.

##### 7. Maliyet Yapısı

Girişiminizi hayata geçirirken ve sonrasında ortaya çıkacak tüm operasyonel maaliyetleri buraya yazabilirsiniz.

##### 8. Kilit Metrikler

Çoğu işletme, performanslarını izlemek için bazı önemli metriklere ihtiyaç duyar. Siz de işletmeniz için başarı olarak gördüğünüz anahtar metriklerin bir listesini yapmalısınız.

Gereksiz metriklere odaklanmak yerine, işletmenizin başarısı için gerekli olan hedeflerin neresinde olduğunu tam olarak anlayabilmek önemlidir. Bu konuda internet üzerinde DMMP modeli ya da AARRR Modeli aratarak bu metrikleri nasıl bulacağınızı öğrenebilirsiniz.

##### 9. Rekabet Avantajı

Girişiminize özel, rakiplerinizden ayrıldığınızı düşündüğünüz ve onların kolaylıkla kopyalayamayacağı özelliklerinizi buraya yazabilirsiniz.

### Özet

Yalın kanvası iş işfikrinizin sürekli güncellenmesi gereken kısa bir özeti gibi düşünebilirsiniz. Araştırmalarınız, analizleriniz, fikirleriniz ile sürekli güncel tutmaya çabalayın. Her hangi bir kriz durumunda size hızlı aksiyon aldıracak üzerinde düşünebileceğiniz ve kaçırmamanız gerken konuları tek bir dosya üzerinde görebilmenizi sağlayacaktır. O yüzden güncel tutabilmeniz ve olabildiğince doğru bilgi (girişimci egosundan uzak) ile doldurmanız çok önemlidir.

Makale ile ilgili soru ve önerileriniz için hello@keremyigit.com adresinden (yorum alanı açılana kadar) bana ulaşabilirsiniz.

> namárië

<div class="space150"></div>